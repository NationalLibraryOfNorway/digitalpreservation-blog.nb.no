---
title: "Digital preservation principles [NO]"
summary: "🇳🇴 Norwegian primary document"
date: 2024-02-01
draft: true
tags: ["Policy", "Principles"]
author: ["Digital Preservation Team"]
showtoc: true
ShowReadingTime: false
hideMeta: false
hideSummary: false
---

Digital bevaring i Nasjonalbiblioteket baserer seg på følgende prinsipper:

---

## Sørg for at digital bevaring skjer på en bærekraftig måte.

Digital bevaring over tid er en ressurskrevende prosess. Ha et bevisst forhold til hvilket utvalg av filer som skal bevares, og på hvilket format. Velg lagringsteknologier som er miljøvennlige og energiøkonomiske.  

## Bruk veldokumenterte og åpne filformater hvis mulig.  

Dette øker muligheten for at vi kan lese og forstå filen nå og i framtiden. Gode formatvalg gjør forvaltningen enklere over tid. Proprietære og udokumenterte filformater kan ha kort og uforutsigbar levetid. NB anbefaler å bruke følgende filformater: [Gjeldende Formatvalg i NB.docx  
](https://bibno.sharepoint.com/:w:/r/sites/IKT-DigitalBevaring/Delte%20dokumenter/General/Formater%20og%20datasettbevaring/Gjeldende%20Formatvalg%20i%20NB.docx?d=w70b38914ab1945219ccebff8e98e8953&csf=1&web=1&e=sPBLmT)

## Ta vare på originalfilen  
Fremtidige formatkonverteringer inneholder alltid en risiko for at innholdet kan endres på en uønsket måte, enten bevisst, eller ved feil i konverteringsprogram. Å ta vare på originalfilen gjør at det alltid vil være mulig å konvertere på nytt. Med originalfilen menes den opprinnelige avleverte filen.  

## Kontroller filer som skal bevares
Generer sjekksum så tidlig som mulig for å kunne sjekke om filen er uforandret over tid. Identifiser filtype og valider denne for å avdekke filens tilstand og muliggjøre forvaltning over tid.

## Dokumenter opphav og historikk til filene
Kunnskap om opphav og historikk bidrar til å kunne sannsynliggjøre innholdets troverdighet.  

## Ta vare på tilgjengelige metadata knyttet til filen.   
All informasjon som er kjent om en fil og dens innhold er nyttig i forhold til å ivareta autentisitet og tilgjengeliggjøring fram i tid.

- **Beskrivende metadata** som...
- **Tekniske metadata** som informasjon om filformat, filstørrelse, struktur etc. Det gir detaljert kunnskap om teknisk filformat. Styrker samlingens integritet og bedrer kvaliteten på planlagte bevaringsaktiviteter knyttet til formatkonvertering o.l.
- **Administrative metadata** som...  
  

## Bruk et standardisert format for pakking av filer
Standardisering muliggjør effektiv utveksling av innhold og metadata på en uniform måte uavhengig av materialtype og avleverer. I NB benyttes eArchiving standarden. Det gir tilgang til dokumentasjon og eksisterende verktøy.  
  

## Dokumenter bevaringsaktiviteter på en standardisert måte.  
Det styrker samlingens integritet og bedrer kvaliteten på planlagte bevaringsaktiviteter knyttet til formatkonvertering o.l. NB bruker PREMIS til dette.  
  

## Filer skal kunne leses og forstås i nåtid
Dersom det ikke er mulig å åpne filen i nåtid er det lite sannsynlig at det vil være mulig i framtid. Dette krever overvåking av filformater og avspillingsplattformer for å kunne iverksette nødvendige tiltak.  
Gamle og utdaterte filformater konverteres til nye åpne formater ved behov.

## Sørg for å ha en fil i mange nok eksemplarer, på mange nok teknologier og geografiske steder.  
Flere instanser av filen reduserer sannsynligheten for at materialet går tapt pga. tekniske eller fysiske hendelser som påvirker enkelteksemplarer.