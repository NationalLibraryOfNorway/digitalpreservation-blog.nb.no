---
title: Ansvarsområder og tjenester
weight: 3
---

Formålet med digital bevaring er å sikre at digitalt materiale forblir uforandret og tilgjengelig -, nå og i framtiden. Dette krever god kunnskap om tilstanden til materialet. Det innebærer aktiviteter som sikrer at materialet i samlingen til enhver tid er tilgjengelig og avspillbart. Digital bevaring krever blant annet aktiv overvåking av materialets integritet og god metadata som beskriver materialet-, dets opphav og tilhørende rettigheter.

Mesteparten av dataene som bevares i Nasjonalbiblioteket er enten: 
- produsert av interne produksjonsløyper for digitalisering 
- deponert fra eksterne produsenter, men bearbeidet og strukturert av interne produksjonsløyper 

I dag er det mange ulike produksjonsløyper som behandler og sender data til DPS for langsiktig bevaring.
Retningslinjene for struktur av slike informasjonspakker til bevaring (SIP), må dekke både nåværende og fremtidige behov.
Retningslinjene må legge til rette for forskjellige kompleksitetsnivåer, medietyper, og datavolumer i pakkene.
