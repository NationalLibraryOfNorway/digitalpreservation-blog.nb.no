---
title: "Workshop med KBNL"
date: 2025-11-27
description: "I forrige uke hadde Team Digital Bevaring i NB besøk av 3 kollegaer fra Kongelige bibliotek i Nederland (KBNL)."
tags: ["Digital bevaring, Nasjonalbiblioteket, Digital Preservation, National library of Norway, National library of the Netherlands, Nationale bibliotheek, workshop"]
draft: false  
authors: 
  - name: Trond Teigen
    image: /apple-touch-icon.png 
images:
  - kbnl-logo1.jpg
---
I forrige uke hadde Team Digital Bevaring i NB besøk av 3 kollegaer fra Kongelige bibliotek i Nederland (KBNL).

![Bilde av gjestene](/KBNL.jpg "Gjestene fra KBNL: Inge Hofsink, Richard Ligtenberg og Lonneke Smit")

## Workshop med KBNL
Over to dager hadde vi et tettpakket program der vi startet med en grundig omvisning for våre gjester.

Mens NB har alle medietyper og en ganske omfattende egendigitalisering, har KBNL hovedsakelig tekstbasert materiale og all digitalisering gjøres gjennom anbudsprosesser der de mottar det digitaliserte resultatet.

Etter omvisningen gjennomførte vi en felles workshop. Fokus her var på å dele erfaringer den enkelte institusjon har fra arbeidet med digital bevaring.

NB presenterte arkitekturen for vårt DPS og veikart for dette. KBNL presenterte sin bevaringsløsning som er bygget på en internt utviklet løsning som heter DAPPR og som bruker Exlibris Rosetta og S3 for objektlagring (De bruker også Exlibris Alma). 
Det ble også fokusert på erfaringer med bruk av metadatastandarder som Dublin Core, Mods og PREMIS. 

Siste del av workshopen ble brukt til å diskutere organisatoriske utfordringer knyttet til arbeidet med digital bevaring. Hvordan kan vi sikre at institusjonene holder et kontinuerlig fokus på digital bevaring? Hva skal til for at forutsigbare rammebetingelser kan etableres til støtte for dette arbeidet? Kan vi unngå å etterlate oss en digital mørketid? Her kom det fram mange interessante og nyttige betraktninger. Dette vil vi komme tilbake til i en senere blogpost på [Digital Bevaring ved Nasjonalbiblioteket.](http://www.digitalbevaring.no/)

![Workshop dag 2](workshop.jpg "Workshopen mellom NB og KBNL")